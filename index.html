
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">KAIMO TURIZMO VEIKLOS TYRIMO METODINIS PAGRINDIMAS 
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Per pastaruosius 15 metų kaimo turizmo verslas Lietuvoje sparčiai augo ir plėtėsi buvo
įkurta daug modernių, aukštos kokybės paslaugas teikiančių sodybų. Tačiau to augimo kryptis -
„pobūvių turizmas“. Vieni tai įvardiją, kaip problemą, kiti numato kaimo turizmo Lietuvoje
išnykimą. Sodybų šeimininkams pobūvių organizavimas reiškia papildomas pajamas leidžiančias
labiau plėtoti veiklą. Siekiant įvertinti kaimo turizmo plėtros perspektyvas buvo atliktas kaimo
turizmo veiklos ir paslaugų pasiūlos tyrimas, apklausiant kaimo turizmo paslaugų teikėjus. Šio
tyrimo tikslas - atskleisti kaimo turizmo paslaugų pasiūlos pokyčius.
Tyrimo objektas – kaimo turizmo veikla.
Tyrimo respondentai: kaimo turizmo sodybų savininkai, vadovai ar vadybininkai.
Tyrimo lygis: Šalis.
Kaimo turizmo paslaugų tyrimas yra atliktas 2 kartus: 2004 ir 2011 metais.
Tiriamoji visuma buvo parinkta remiantis Valstybinio turizmo departamento, Lietuvos
kaimo turizmo asociacijos, interaktyvaus Lietuvos turizmo įmonių katalogo
„www.viskasturizmui.lt“, specializuotų paieškos internetinių svetainių „www.sodyboskaime.lt“ bei
„www.kaimai.lt“ pateikiamais duomenimis apie veikiančias kaimo turizmo sodybas. Pasirinktas
tyrimo instrumentas – interaktyvi anketinė apklausa, apie kurią kaimo turizmo sodybų
administratoriai buvo supažindinti išsiunčiant informaciją elektroniniu paštu. Tyrimas vyko 2012 m.
sausio mėnesį, internetinėje svetainėje www.publika.lt.
Abu tyrimai vyko sekančiu nuoseklumu:
Pasiruošimo tyrimui etapas. Šiuo etapu buvo studijuojama mokslinė literatūra,
analizuojamos esamos kaimo turizmo būklės susiklostymo priežastys ir galimos tolimesnės
pasekmės, iškeliamas tyrimo tikslas, suformuluojami uždaviniai, apgalvojamas ir sukuriamas tyrimo
instrumentas (apklausos anketa (žr. 2 priedas), duomenų analizės metodai.
Tyrimo proceso organizavimo etapas. Vykdoma tiriamųjų atranka. Tiriamoji visuma
parinkta remiantis specializuotų internetinių paieškos svetainių duomenimis. Tyrime dalyvavusios
kaimo turizmo sodybos pasirinktos netikimybinės atsitiktinės atrankos ir parankumo principu.
Empirinių duomenų rinkimo etapas. Anketa patalpinama internetinėje svetainėje
www.publika.lt. Tiriamoji visuma supažindinama su atliekamu tyrimu, išsiunčiant informaciją, su 
27
nuoroda į klausimyną, elektroniniu paštu. Vyksta interaktyvus tyrimo duomenų rinkimas bei
bendradarbiavimas su respondentais.
Tyrimo duomenų apdorojimo etapas. Surinkti tyrimo duomenys tikslinami ir analizuojami
statistikai, naudojant matematinę analizę. Gauta informacija sistemingai ir tikslingai apdorojama bei
aptariama, atskleidžiant Lietuvos kaimo turizmo paslaugų struktūrą, jos pokyčius bei verslo plėtros
tendencijas.
Tyrime buvo naudojami sekantys metodai:
Mokslinės literatūros analizė – atlikta siekiant apibendrinti kaimo turizmo raidos etapus,
išanalizuoti kaimo turizmo verslo aplinką, identifikuoti kaimo turizmo veiklos pokyčius ir juos
lėmusius veiksnius.
Anketinė apklausa. Tyrimui atlikti buvo pasirinkta anketinė apklausa, nes tai yra efektyvus
tyrimo metodas, naudojamas siekiant surinkti tam tikro pobūdžio informaciją apie tiriamąją
problemą. Šiuo metodu surinkta informacija tiesiogiai susijusi su tyrimo tikslu, pats rinkimo
procesas pakankamai pigus ir greitas.
Šis tyrimas buvo vykdomas siekiant įvertinti esamą kaimo turizmo būklę, išsiaiškinti
paslaugų stuktūros pokyčius bei prognozuoti šio verslo ateities perspektyvas. Klausimynas buvo
sudarytas iš 25 klausimų vadovaujantis K. Kardelio (2007), V. Rudzinskienės (2005) ir E. Bagdono
(2009) mokomąja medžiaga (žr. 2 priedas).
Klausimų klasifikaciją pagal suteikiamą informaciją pateiktą 3 lentelėje.
3 lentelė. Anketos klausimų klasifikacija pagal informacijos pobūdį
Klausimų pobūdis Klausimų numeriai
Bendra informacija apie respondentą 1, 2, 3
Bendra informacija apie kaimo turizmo sodybą 4, 5, 6, 7, 8, 9, 10, 11
Informacija apie kaimo turizmo paslaugas 12, 13, 14, 15
Rinkodaros priemonių naudojimas 17, 18, 22, 23, 25
Plėtros perspektyvas atspindintys veiksniai 16, 19, 20, 21, 24
Tam, kad minimizuoti anketos apimtį bei gauti tikslius ir konkrečius atsakymus atviri
klausimai buvo sudaromi taip, kad reikalautų tik vieno žodžio ar skaičiaus atsakymo. Prie atvirų
klausimų priskiriami 1, 4, 6, 8, 9, 10, 13, 14 ir 17 klausimai. Visi kiti klausimai buvo uždari,
daugiavariančiai, kurių atsakymų matavimams buvo naudojamos sekančios skalės:
Nominalinė skalė - 2, 3, 5, 7, 15, 18 ir 21 klausimų atsakymams;
28
Ranginė 5 balų skalė - 16 klausimo atsakymams apie plėtrą ribojančius veiksnius (nuo 5 =
labai riboja iki 1 = visai neriboja), 24 ir 25 klausimų atsakymams (nuo 5 = labai svarbu iki 1 = visai
nesvarbu);
Intervalinė skalė – 19 ir 22 klausimų atsakymams (19 klausimui apie pajamų pasiskirstymą
konkrečiais metais – matricinė intervalinė skalę).
Statistinės analizės metodai. Tyrimo rezultatų analizei buvo naudojami aprašomosios
statistikos metodai, kai kiekvienas kintamasis nagrinėjamas atskirai bei ryšių analizė, kai nustatomas
kintamųjų tarpusavio ryšys. Pasitelkiant Microsoft Excel programą duomenys buvo rūšiuojami,
grupuojami, analizuojami modeliuojant grafikus, apskaičiuojami apibendrinantys rodikliai bei
aptariami gauti rezultatai.
2.2. Tyrimo imtis ir charakteristika
Renkant duomenis, visuomet reikia ištirti tam tikrų objektų ar individų grupę, kuri
statistikoje vadinama statistine visuma, generaline aibe arba populiacija. Dalis populiacijos objektų
arba individų, apie kuriuos renkame mus dominančius duomenis, vadinami imtimi (Bilevičienė,
2011).
Imties dydžio nustatymas yra vienas iš svarbiausių tyrimo projekto uždavinių, kartu ir vienas
iš sudėtingiausių. Pirma reikia apibrėžti populiaciją. Antra, reikia išspręsti daug problemų: turimas
tyrimo finansavimas gali turėti lemiamą įtaką imties dydžiui; imties dydis priklauso nuo numatomos
analizės tipo; nuo norimo pasiekti įvertinimo tikslumo; nuo tiriamų kintamųjų skaičiaus; nuo
tiriamos populiacijos vienalytiškumo (Bilevičienė, 2011).
2004 metais buvo atliktas kaimo turizmo veiklos tyrimas, kurį būtų galima pavadinti
bandomuoju ir tuo pačiu palyginamuoju. Šis tyrimas leido patobulinti 2011 metais atliktą tyrimą bei
jo instrumentą, o palyginus gautus duomenis atsiskleidė tam tikri kaimo turizmo verslo pokyčiai.
Žvalgybinio kaimo turizmo veiklos tyrimo imties apskaičiavimui buvo panaudota sekanti formulė:
N 1
N
n
P
(1)
čia: N - generalinė visuma;
P
– pageidautinas tikslumas, šiuo atveju
P
= 0,1 (10 proc.).
29
Šis atvejis gana dažnas ypač tada, kai daromas bandomasis tyrimas. Pakanka žinoti
populiacijos dydį ir norimą gauti paklaidą. (Bagdonas, 2009).
Atlikus skaičiavimus buvo gauta imtis, n= 10 reprezentuojanti 315 kaimo turizmo sodybų
populiaciją (Lietuvos Statistikos departamento duomenys) su 90 proc. patikimumu ir ± 10 proc.
paklaida (Imties dydžio apskaičiavimas pateikiamas 1 priede).
Tuo tarpu 2011 metų atliekamo tyrimo populiacijos apibrėžimui buvo pasitelkta keletas
informacijos šaltinių, tam, kad būtų nustatyta kuo tikslesnė imtis. Lietuvos Statistikos departamento
duomenimis, 2011 m. Lietuvoje buvo 615 veikiančių kaimo turizmo sodybų, tačiau remiantis kaimo
turizmo sodybų paieškos internetinių svetainių: www.atostogoskaime.lt, www.viskasturizmui.lt,
www.sodyboskaime.lt,www.kaimai.lt ir www.travel.ltduomenimis buvo gautas 848 sodybų sąrašas.
Todėl generalinė visuma parinkta pagal didesnę reikšmę, t.y. 848 kaimo turizmo sodybos.
Imties dydis tyrimui apskaičiuotas pagal Schwarze formulę (Bilevičienė, 2011; Bagdonas,
2009; Rudzinskienė, 2005):
N p q
N p q
n
² ( 1) 1,64²
1,64²
(2)
čia: N - generalinė visuma;
p / q - tiriamojo pažymio pasirodymo/nepasirodymo tikimybė (buvo imama blogiausio
varianto tikimybė, t.y. 50 proc. tuomet p=q=0,5);
ε – pageidautinas tikslumas, šiuo atveju ε = 0,1 (10 proc.);
reikšmė 1,64 atitinka standartizuoto normaliojo skirstinio 90 proc. pasikliovimo lygmenį.
Taigi, atlikus skaičiavimus buvo gautas imties tūris n= 62užtikrinantis, kad 62 kaimo
turizmo sodybų apklausos analizė atspindės visą atrankinę visumą (N= 848) su 90 proc. patikimumu
ir ± 10 proc. atrankos paklaidos riba (Imties dydžio apskaičiavimas pateikiamas 1 priede).
Socialiniuose ir rinkos tyrimuose paprastai taikomas 95 rečiau 90 procentų patikimumo
(pasikliovimo) lygmuo (Bilevičienė, 2011).
Tiriamos grupės dydis priklauso nuo tiriamo tikslo ir tiriamos populiacijos savybių, t.y. nuo
jos dydžio ir vienalytiškumo tiriamojo požymio atžvilgiu (Kardelis, 2007).
Šiuo atveju tiriamųjų objektų vienalytiškumas vienodas, todėl galima daryti išvadą, kad
tokiai populiacijai pakankama ir mažesnė tiriamųjų grupė, o taip pat, galima teigti, kad 90 proc.
patikimumas yra pakankamas reprezentuoti generalinei visumai.
30
Siekiant maksimalaus efektyvumo, tyrimas buvo vykdomas šalies mastu ir apie jį buvo
informuota 84,3 proc. tiriamos populiacijos. Informacija apie atliekamą tyrimą ir nuorodą į
interaktyvią anketinę apklausą buvo išsiųsta elektroniniu paštu, taigi į respondentų atranką pateko
tik tos kaimo turizmo sodybos, kurios turėjo elektroninį pašto adresą. Todėl, galima teigti, kad buvo
vykdomas netikimybinis atsitiktinis tiriamosios grupės parinkimo būdas, arba, kitaip tariant, imtis
buvo paranki, netikimybinė, kai apklausiami lengvai pasiekiami asmenys. Šis imties sudarymo
būdas buvo pasirinktas pagal patogumo, paprastumo principus bei finansines galimybes.
Informacija apie apklausą buvo išsiųsta 715 adresatų, iš kurių:
• 55 adresatų informacija nepasiekė;
• 341 adresatas susidomėjo ir apsilankė anketoje;
• 89 atsakė į anketoje pateiktus klausimus.
Taigi tyrime dalyvavo 89 respondentai, t.y. 10,5 proc. tiriamos visumos, ir tai pakankamas
skaičius tyrimo imties reprezentatyvumo su 90 proc. patikimumo lygmeniu užtikrinimui. 

                    </p>
                    
                     Atliekant kaimo turizmo paslaugų tyrimą susidarė nuomonė, kad jos teikėjai yra verslininkai,
siekiantys ne „vienadienės“ materialinės naudos, bet globaliai galvojantys apie kaimo turizmo veiklą
bei jo problemas šalies mastu. Tą parodo ir stebėtinai aukštas kaimo turizmo verslininkų
išsilavinimo rodiklis, net 70 apklaustųjų, kas sudaro 79 proc., turi aukštąjį išsilavinimą, 13 proc. –
aukštesnįjį ir 8 proc. – profesinį. Respondentų amžiaus vidurkis 45 metai. Jauniausias 22 metų, o
vyriausias 68 metų amžiaus. Tarp apklausoje dalyvavusių respondentų buvo 79 kaimo turizmo
sodybų savininkai (88,8 proc.) ir 10 samdomų darbuotojų (11,2 proc.). Tačiau net 47,2 proc.
respondentų kaimo turizmo veikla yra tik papildomas pajamų šaltinis sudarantis mažiau nei 50 proc.
jų gaunamų pajamų. Kaimo turizmą, kaip vienintelį pajamų šaltinį įvardijo 20 respondentų ir tai
sudaro 22,5 proc. bendro rodiklio. Tuo tarpu, 2005 metų tyrimas rodo, kad 100 proc. respondentų
kaimo turizmas buvo papildoma veikla.
Apibūdinant 2004 metais atlikto tyrimo respondentus, galima pasakyti, jog absoliuti
dauguma buvo aukštąjį išsilavinimą turinys (90 proc. respondentų) vidutiniškai 45 metų amžiaus
asmenys. Pagal amžiaus ir išsilavinimo kriterijus abiejų tyrimų respondentai yra homogeniški.
Tiriamieji objektai pagal gautus apklausos rezultatus buvo apibūdinti pagal: geografinę vietą,
įsisteigimo laikotarpius, komfortiškumo lygį, vietų skaičių bei specializaciją. 
31
Apklausoje dalyvavusių sodybų išsidėstymas pagal geografinę padėtį atitinką realų kaimo
turizmo objektų pasiskirstymą apskrityse (žr.6 pav.).
6 pav. Kaimo turizmo sodybų bei apklausoje dalyvavusių sodybų
pasiskirstymas apskrityse 2011 m.
Daugiausia respondentų buvo iš Vilniaus, Utenos, Kauno bei Alytaus apskričių, būtent šiose
apskrityse yra didžiausia kaimo turizmo sodybų koncentracija bei potencialas plėtrai. Jų
koncentraciją pirmiausia lemia gamtiniai ištekliai, bei gyventojų pasiskirstymas. Utenos ir Alytaus
apskritys turtingos gamtiniais ištekliais: miškais, ežerais ir upėmis, o Vilniaus, Kauno bei Klaipėdos
– gyventojų tankumu. Pastarosiose apskrityse sparčiausiai didėjo sodybų skaičius dėl atsiradusios
pobūvių organizavimo paklausos.
Siekiant apibūdinti tiriamuosius objektus pagal įsiteigimo metus, jie buvo suskirstyti į
laikotarpius pagal kaimo turizmo raidos etapus ir gauti rezultatai parodė, jog didžiausia dalis
sodybų, net 44,9 proc., pradėjo savo veiklą integracijos į ES laikotarpiu, t.y. 2000 – 2006 m., kuris
susijęs su finansinės paramos ir tiesioginių investicijų įsisavinimu. Sekančiame etape, nuo 2007 iki
2011 metų, kuris prasidėjo kartu su Lietuvos kaimo plėtros programos įgyvendinimu bei
ekonominiu pakilimu, buvo 36 proc. tyrime dalyvavusių sodybų įsteigusių savo veiklą. Bandomojo 
32
tyrimo rezultatai atspindi analoginę situaciją. Net 70 proc. apklausų sodybų įregistravo savo veiklą
stojimo į ES laikotarpio metu.
Analizuojant kaimo turizmo sodybų vietų skaičių ir komfortiškumo lygį buvo pastebėtas
teigiamas tiesinis ryšys (žr. 7 pav.).
7 pav. Kaimo turizmo sodybų, vietų ir lankytojų skaičius pagal
komfortiškumo kategoriją
Juo didesnis sodybos komfortiškumas, tuo didesnis vidutinis sodybos vietų skaičius. Šis
ryšys netaikomas sodyboms neturinčioms kategorijos, nes tarp jų gali būti įvairias komfortiškumo
kategorijas atitinkančių sodybų. Tuo tarpu, sodybos vietų išnaudojime ši kryptis neatsispindi.
Optimaliausios bei efektyviausiai išnaudojančios sodybų apimtis yra 3-jų „gandrų“ sodybos“.
Vidutiniškai per metus viena vieta pasinaudoja 33 lankytojai (žr. 4 priedo, 12 lentelė), tuo tarpu, 3-jų
gandrų sodybų vietai atitenka 56 poilsiautojai. Bendras vidutinis sodybų vietų skaičius yra 41,5
vietos. Lyginant su 2004 metų tyrimu vietų skaičius išaugo 2,3 karto, nes tuomet jis buvo 18,2
vietos.
Pastebėtina, jog pagerėjo ir sodybų infrastuktūra bei paslaugų kokybė ir įvairovė. Tai taipogi
atspindi komfortiškumo lygio pasiskirstymas sodybose. Jeigu 2004 metais atliktame tyrime
dominavo 1 ir 3 gandrų sodybos, bendrai 60 proc., tai 2011 metais atliktame tyrime didžioji dalis
respondentų atstovavo 3 ir 4 gandrų sodybas atitinkamai 42,7 proc.. Tarp tyrimo dalyvių buvo 4-ios
33
sodybos turinčios 5-ių „gandrų“ statusą, kai iš viso Lietuvoje jų yra tik 6-ios sodybos. Šis statusas
įsigaliojo tik nuo 2011 metų ir išsiskiria tuo, kad tokio lygio sodybose privaloma sąlyga yra
pusryčiai bei galimybė klientui užsisakyti pilna maitinimą.
Tarp tiriamųjų kaimo turizmo sodybų beveik 45 proc. buvo specializuotų ir 55 proc. be
specializacijos. Tarp populiariausių sodybų veiklos krypčių yra žvejyba (26 proc.), vandens sportas
(21 proc.), žiemos sportas (14 proc.) bei pastaraisiais metais išaugęs susidomėjimas tautinio paveldo
puoselėjimu (14 proc.). Taip pat pastebimas didesnis potencialas jodinėjimo bei sveikatos stiprinimo
paslaugose (žr. 8 pav.).
8 pav. Rekreacinių kaimo turizmo paslaugų pasiskirstymas, proc.
Anot R. Rukuižienės (2007), kaimo turizmo sektoriaus plėtros galimybių tyrimo rezultatais
grindžiama paslaugų komplekso kokybės vertinimo būtinybė siejama su didėjančia kaimo turizmo
specializacija ir jų siekiu konkurencinio pranašumo įgijimu rinkoje.
Remiantis šia įžvalga, galima teigti, jog yra nepakankamai išnaudojamas potencialas
kokybinei kaimo turizmo plėtrai, pasitelkiant specializaciją rekreacinių paslaugų teikime kaip
priemonę siekiant konkurencinio pranašumo.
Apibendrinant respondendetų charakteristikas galima teigti, kad jie puikiai reprezentuoja
tiriamą visumą tiek savo apimtimi, tiek struktūra, tiek geografiniu pasiskirstymu.
34
3. KAIMO TURIZMO VERSLO PLĖTROS PERSPEKTYVOS IR
TENDENCIJOS
3.1. Kaimo turizmo veiklos tyrimo rezultatų apibendrinimas ir analizė
Dažniausiai kaimo turizmas yra suvokiamas, kaip šeimos verslas, teikiantis papildomas
pajamas. Pagal 2004 metais atlikto tyrimo duomenis 90 proc. sodybos darbuotojų buvo šeimos
nariai. Tačiau dabartinėje situacijoje pastebima samdomų darbuotojų didėjimo tendencija. Tai ypač
būdinga aukščiausio bei dažniausio komfortiškumo sodyboms. Tyrimas parodė, jog 5-jų „gandrų“
sodybose didžioji dalis (76,2 proc.) darbuotojų yra samdomi, tuo tarpu, 3-jų „gandrų“ sodybose
samdomi darbuotojai sudaro 51,7 proc. darbo jėgos. Bendrais duomenimis samdomų darbuotojų
skaičius išaugo daugiau nei 4 kartus arba iki 42,2 proc. bendroje darbuotojų struktūroje.
Analizuojant apgyvendinimo statistiką buvo pastebėta, kad pagerėjo vidutinis
apgyvendinimo pajėgumų išnaudojimo rodiklis, nuo 5 proc. iki 9 proc., laikantis sąlygos, jei kaimo
turizmo sodybos dirbtų ištisus metus (žr. 3 priedo, 11 lentelę ir 4 priedo, 38 lentelę). Tuo tarpu,
pasikeitė lankytojų struktūra. Jeigu pagal 2004 atliktą tyrimą 16 proc. lankytojų buvo užsieniečiai,
tai šiuo metu jie sudaro tik 6,2 proc. visų lankytojų. Analogišką situaciją atspindi ir Statistikos
departamento duomenys, ypač 2010 metais pastebimas turistų iš užsieniečio apgyvendintų kaimo
turizmo sodybose skaičiaus sumažėjimas (žr. 9 pav.).
9 pav. Užsieniečiam suteiktų nakvynių viešbučiuose ir kaimo turizmo sodybose santykis ir
prognozė (pagal Lietuvos Statistikos departamento duomenis, 2003-2011 m.)
35
Tuo tarpu, analizuojant užsieniečių apgyvendinimo viešbučiuose statistiką pastebima
priešinga tendencija (žr. 9 pav.). Kai viešbučiuose užsieniečių apgyvendinimas santykinai mažėjo,
tai kaimo turizmo sodybose buvo pastebimos augimo tendencijos. Ryškiausias skirtumas buvo 2007
metais. Tam galėjo turėti įtakos ir kaimo turizmo sodybų teikiamų paslaugų kokybės neatitikimas
šio vartotojų segmento poreikių.
Šį teiginį patvirtina ir tai jog poilsiautojai iš užsienio renkasi aukščiausio komfortiškumo
kategoriją atitinkančias sodybas. Tyrimo duomenimis 4-ių „gandrų“ sodybose net 18,5 proc.
poilsiautojų buvo užsieniečiai (žr. 3 priede, 12 lentelė). Galima teigti, jog būtent šio vartotojų
segmento pritraukimui atsirado ir aukščiausius viešbučių standartus atitinkančios 5 gandrų kaimo
turizmo sodybos, kuriose yra pusryčiai bei galimas pilnas maitinimas.
Prognozuojant numatomas šio vartotojų segmento pasiskirstymo didėjimas, tai paskatins ir
didesnio komfortiškumo sodybų atsiradimą ar esamų persiskirstymą.
Neabejotina, kad kaimo turizmas turi perspektyvų plėtotis, nes pastebimas ryškus progresinis
pajamų pasiskirstymas (žr. 10 pav.). Jeigu 1997 metai didžioji dalis sodybų gaudavo iki 15 tūkst. litų
pajamų, tai 2011 metais ketvirtadalis sodybų gavo didesnes nei 60 tūkst. litų pajamas. Pagal 2004
metais atliktą tyrimą maksimalios gaunamos pajamos siekė iki 30 tūkst. litų. Tuo tarpu, 2011 metų
tyrimo duomenimis buvo sodybų gaunančių ir 300 tūkst. litų metinių pajamų.
10 pav. Pajamų pasiskirstymas ir prognozė pagal metus, proc.
36
Segmentuojant paslaugas pagal gaunamas pajamas buvo pastebėta, jog iki 15 tūkst. litų
pajamų gaunančios sodybos, kurios sudarė 27,9 proc., dažniausiai koncentruojasi į pirties ir
apgyvendinimo paslaugas, bei buvo vienintelės teikiančios medžioklės paslaugą (žr. 11 pav.). Nuo
15 iki 30 tūkst. litų pajamų gaunančios sodybos, tokių buvo (21,3 proc.) taipogi orientuojasi į
pagrindinių paslaugų teikimą bei didesnį dėmesį skiria aktyvaus poilsio paslaugom (vandens sportui,
dviračių nuomai ir bilijardui) bei pobūvių ir konferencijų organizavimui. Tą patį galima pasakyti ir
apie sodybas gaunančias nuo 30 iki 45 tūkst. litų pajamų, kurios sudarė 9,8 proc.. Kitaip nei
mažiausias pajamas gaunančios sodybos, be pagrindinių paslaugų, šios specializuojasi į vandens
sporto, žvejybos paslaugas bei pobūvių organizavimą. Tuo tarpu, nuo 45 iki 60 tūkst. litų pajamų
gaunančių sodybų, kurios sudarė 18 proc. atsakiusiųjų, paslaugų asortimente, be pagrindinių
paslaugų, išryškėja maitinimo paslauga bei tautinio paveldo produktų kūrimas. Kalbant apie
didžiausias, daugiau nei 60 tūkst. litų, pajamas gaunančias sodybas, kurių buvo 23 proc.,
pastebėtina, jog šios specializuojasi į pobūvių ir konferencijų organizavimo bei maitinimo
paslaugas.

                 </p>

                 Apibendrinant, galima teigti, jog didžiausios pajamos gaunamos iš pobūvių ar konferencijų
organizavimo, apgyvendinimo ir maitinimo paslaugų. Vidutines ir mažas pajamas gaunančios
sodybos labiau specializuojasi į rekreacines paslaugas.
Optimistinę nuomonę, kad pajamos vidutiniškai augs turi 33,7 proc. respondentų, kad išliks
nepakitę turi 40,4 proc., nuomonę, kad pajamos mažės išsakė 22,5 proc. apklaustųjų (žr. 3 priedo, 24
lentelę). Tuo tarpu, pagal ankstesnį tyrimą vyravo, tik optimistinė nuomonė: vidutinį pajamų augimą
prognozavo 50 proc., o pajamų nepakitimą 40 proc. respondentų (žr. 4 priedo, 50 lentelę).
Analizuojant skirtingas pajamas gaunančių sodybų atstovų nuomonę buvo pastebėta, jog labiausiai
išsiskyrė mažiausias ir didžiausias pajamas atstovaujančiųjų respondentų nuomonės (žr. 12 pav.).
Apie mažėjančias apimtis galvoja iki 15 tūkst. litų pajamų gaunančių įmonių atstovai (10,6 proc.
apklaustųjų nurodžiusių pajamas), tuo tarpu, daugiau nei 60 tūkst. litų pajamomis disponuojančios
sodybos (10,6 proc. apklaustųjų nurodžiusių pajamas) prognozuoja vidutinį augimą.
12 pav. Skirtingas pajamas gaunančių sodybų apimčių kitimo prognozė
Verta paminėti, kad tik 16,9 proc. apklaustųjų pasinaudojo ES finansine parama (žr. 13 pav.).
Daugiausia, 62,5 proc. apklaustųjų, teigė pasinaudoję „Kaimo plėtros 2007 – 2013 metų programos“
priemone. Aktyviausios paramos įsisavinime buvo 4-ių„gandrų“ sodybos (31,3 proc.) bei
neturinčios kategorijos sodybos (25 proc.) (žr. 3 priede, 28 lentelę). Nacionalinės mokėjimo
agentūros statistikos duomenimis daugiausia paramos prašoma Vilniaus, Utenos, Alytaus ir Kauno
apskrityse.
38
13 pav. ES paramos įsisavinimo pasiskirstymas
Atliktas tyrimas rodo, jog kaimo turizmo versle didėja pajamos, gėrėja paslaugų kokybė
pagal klientų poreikius, keičiasi personalo struktūra. Tačiau nėra segmentuojami paslaugų vartotojai,
nes pastebima menka paslaugų diferenciacija tarp skirtingas pajamas generuojančių bei skirtingo
komfortiškumo sodybų. Siekiant išlikti konkurencinės rinkos sąlygomis kaimo turizmo paslaugų
teikėjai turėtų didesnį dėmesį skirti išteklių įvertinimui, paslaugų diferencijavimui ir pozicionavimui
bei tikslinės rinkos segmentavimui. Šiuo atveju būtina atlikti rinkodaros komplekso elementų
vertinimą.
Tikslinga rinkodara paslaugų rinkoje gali būti itin efektyvi priemonė lemianti ne tik
finansinę įmonės sėkmę bet ir konkurencinį pranašumą. Lietuvos kaimo turizmo paslaugų rinkoje
nėra aršios konkurencijos, kadangi verslo subjektai nėra profesionalios įmonės. Kaimo turizmas
dažniausiai yra šeimyninis verslas, kuriame pagrindinė darbo jėga yra šeimos nariai, dažnai
stokojantys žinių apie paslaugų rinkodaros ypatumus ar rinkos dėsnius. Juo labiau, kad kaimo
turizmas yra dažniau ne pagrindinė, o papildoma veikla. Tai rodo ir tyrimo rezultatai: 47,2 proc.
respondentų įvardija tai, kaip papildomą pajamų šaltinį, 27 proc. apklaustųjų tai yra pagrindinė
veikla, ir tik 22,5 proc. – vienintelis pajamų šaltinis. Todėl galima teigti, kad šios veiklos rinkodarai
skiriamas nepakankamas dėmesys.
Anot A. Gargaso ir K. Ramanausko (2006), vis sparčiau augantis kaimo turizmas tampa
rimtu konkurentu kurortams ir viešbučiams bei sąlyginai nebrangia alternatyva poilsiautojams. Šioje
poilsio paslaugų rinkoje tenka susidurti su rimta konkurencija, todėl kaimo turizmo paslaugas
teikiančios įmonės priverstos ieškoti naujų sprendimų tobulinant rinkodaros priemones.
Įsitraukimas į visuotinę konkurencija rodo ir rinkos užpildymo lygį, bei verčia visus
rekreacinių paslaugų rinkos dalyvius siekti konkurencinio pranašumo kuriant naujas patrauklias
paslaugas, gerinant esamų kokybę, aplinką bei investuojant į poilsiautojų pritraukimą.
39
Todėl norint prognozuoti kaimo turizmo verslo plėtrą būtina įvertinti ir kaimo turizmo
paslaugų teikėjų indėlį į rinkodarą.
Analizuojant kaimo turizmo paslaugas, verta paminėti, kad jų kaip galutinio produkto
pateikimas pirkėjui vadinamas paslaugų paketu. Bendrai, tai yra paslaugų visuma, kuri padidina
pagrindinės paslaugos vertę.
Kaimo turizmo paslaugos teikimo procesas susietas su paslaugos paketo stuktūra. Planuojant
kaimo turizmo paslaugos procesą, pirmiausia reikia iškirti dėmesio centrus, suskirstyti paslaugų
paketą į pagrindines (vykdomąsias) ir papildomas (dispozicines) paslaugas. (Astromskienė, 2007)
Prie pagrindinių paslaugų dažniausiai priskiriamos apgyvendinimo ir maitinimo paslaugos, o prie
papildomų – rekreacinės paslaugos.
Kaimo turizmo paslaugų klasifikavimui aktualus ir L. Bagdonienės (2005) siūlomas
paslaugų skirstymas į galutinio ir tarpinio vartojimo, kuris naudingas tuo, kad padeda teisingai
apibrėžti konkurentų ratą, išsiaiškinti pirkimo nuostatas, motyvus ir vartojimo pokyčius.
Atlikto tyrimo rezultatai parodė, kad dažniausios sodybų paslaugos yra pirtis (87,5 proc.) ir
apgyvendinimas (86,4 proc.) (žr. 14 pav.). Analoginius rezultatus parodė ir ankstesnis tyrimas. Tuo
metu 80 proc. sodybų teikė apgyvendinimo ir 50 proc. pirties paslaugas.
14 pav. Kaimo turizmo paslaugų pasiūla bei jos prognozė
40
Didžiausias yra ir šių paslaugų planuojamas pasiūlos augimas, atitinkamai 29,5 ir 28,4 proc..
Akivaizdžiai pasistebi pobūvių teikimo paslaugos atsiradimas, kurios dar pagal 2004 metų apklausos
duomenis nebuvo. Šiuo metu net 67 proc., sodybų siūlo šią paslaugą ir 20,5 proc. planuoja ją teikti
ateityje. Su pobūvių organizavimu glaudžiai susijusi maitinimo paslauga, kurią teikia 44,3 proc.
sodybų taipogi turi nemažą augimo potencialą, ją planuoja teikti 27,3 proc. apklaustųjų. Rekreacinių
paslaugų pasiūloje populiariausia žvejyba (56,8 proc.) ir vandens sportas (36,4 proc.) su 19,3 proc.
planuojamu augimu.
Apibendrinant, galima teigti, jog pagrindinės kaimo turizmo sodybose yra pirties ir
apgyvendinimo paslaugos. Maitinimo paslauga, taipogi turėtų būti priskiriama prie pagrindinių,
tačiau šioje rinkoje ji yra pakankamai nauja ir numatoma plėtoti. Tarp papildomų paslaugų
populiariausios yra pobūvių organizavimas, žvejyba, konferencijų organizavimas ir kubilas. Be šių
paslaugų labiausiai numatomos teikti vandens sporto pramogos.
Galutinio vartojimo paslauga sąlygoja tarpinių arba ją lydinčių paslaugų vartojimą. Kaimo
turizme pastaruoju metu dažnai pobūvių ar konferencijų organizavimo paslauga inicijuoja ne tik
pagrindinių paslaugų teikimą, bet ir maitinimo bei tam tikrų grupinių rekreacinių paslaugų pasiūlą.
Tuo tarpu, analizuojant kaimo turizmo paslaugų paklausą, pasitvirtina išsakyta nuomonė apie
pasiūlą. Respondentų teigimų, pobūviai yra paklausiausia paslauga (37,2 proc.), o sodybose,
kuriuose ji nėra teikiama yra pageidaujama (žr. 15 pav.).
15 pav. Kaimo turizmo paslaugų paklausa
41
Tarp dažniausiai perkamų paslaugų yra apgyvendinimas (20,9 proc.), naudojimasis pirties ar
kubilo malonumais (16,3 proc.), bei aktyvios pramogos (12,8 proc.), tokios kaip jodinėjimas
arkliais, tenisas, dažasvydis, pasivažinėjimas keturračiais ir kitos pramogos.
Paslaugos, kurių teiraujasi klientai, gali būti apibūdinamas, kaip galutinio vartojimo
produktas, lemiantis pirkėjo apsisprendimą. Apklausos duomenimis tokios paslaugos yra:
maitinimas (27 proc.), aktyvios pramogos (27 proc.), pirtis ar kubilas (24,3 proc.) bei pobūviai (10,8
proc.) (žr. 15 pav.). Kaimo turizmo sodybų šeimininkai turėtų įvertinti poilsiautojų poreikius
formuojant paslaugų paketą, nes tai yra viena iš pagrindinių sėkmingos kaimo turizmo plėtros
prielaidų.
Pasak Astromskienės (2007), kliento pasitenkinimą kaimo turizmo paslaugomis nulemia
bendravimas ir kiti emociniai procesai. Todėl sodybų šeimininkų dalyvavimas paslaugų teikime yra
itin svarbus gerinant jų kokybę.
Kaimo turizmo paslaugų kokybė – tai paslaugos vartotojo suvokiamas naudingumas, kuris
sukuriamas paslaugos teikėjo pastangomis naudojant įvairias komunikacijos ir rėmimo priemones.
(Ramanauskienė, 2007)
Apklausos duomenimis sodybų šeimininkai didžiausią dėmesį skiria malonios bendravimo
atmosferos kūrimui (41,4 proc.) bei inventoriaus atnaujinimui (40,8 proc.) (žr. 16 pav.). Tačiau
ganėtinai mažas dėmesys skiriamas personalo kvalifikacijos kėlimui (11,2 proc.).
16 pav. Paslaugų kokybės gerinimo priemonės
42
Kaimo turizmo paslaugos vartotojo požiūriu yra dažniausiai vienkartinio arba reto
naudojimo. Pirkėjų apsisprendimą pasirenkant sodybą lemią iš šalies susiformuota nuomonė apie jų
lūkesčius atitinkančią paslaugų kokybę ir vertę. Lietuvos kaimo turizmo apgyvendinimo paslaugos
yra vertinamos pagal komfortiškumą ir skirstomos į lygius, žymint juos „gandrais“. Juo sodybą turi
didesnį „gandrų“ skaičius, tuo aukštesnė yra apgyvendinimo paslaugos kokybė. Šioje rinkoje dar
vienas iš paslaugų kokybę nusakančių veiksnių yra kaina.
Lyginant 2004 metais ir 2011 metais atliktų tyrimų duomenis buvo pastebėta, kad labiausiai
išaugo, net 9,8 karto, konferencijų ir seminarų teikimo paslaugos kainą (žr. 17 pav.).
17 pav. Kaimo turizmo paslaugų kainų santykis 2004 ir 2011 metais
Tokį kainos šuolį lėmė šios paslaugos kokybės išvystymas, nes ši paslauga buvo 2004 metais
pakankamai nauja rinkoje. Tuo tarpu, apgyvendinimo paslaugų kainos vienam žmogui, išaugo
nežymiai, 1,5 karto. Tačiau gerokai pasikeitė vidutinė visos sodybos užsakymo kaina. Jeigu 2004
metų duomenimis vidutinė sodybos nuomos kaina buvo 428,6 Lt, tai 2011 metais – 2079,06 Lt. Tam
žymiai turėjo įtakos sodybų vietų skaičiaus didėjimas.
Iš kainų pasikeitimo galima spręsti ir apie paslaugų kokybės bei infrastruktūros pagerėjimą.
Ryškesni pokyčiai matomi žiemos sporto inventoriaus nuomoje (3,9 karto), žygių ar ekskursijų
organizavime (3,3 karto) bei maitinimo paslaugoje (2,5 karto) (žr. 17 pav.).
Kalbant apie kainų pokyčius būtina atsižvelgti ir bendrą ekonominę situaciją bei pokyčius
rinkoje. Lyginant 2011 metų suderintus vartotojų kainų indeksus (SVKI) su baziniu laikotarpiu 
43
(2004 metai) buvo pastebėta, kad poilsio ir sporto paslaugų kainos išaugo 33,3 proc., maisto tiekimo
paslaugų kainos padidėjo 43,5 proc., tuo tarpu, apgyvendinimo paslaugų kainos sumažėjo 9,2 proc.
Šie kainų pokyčiai rodo bendros rinkos svyravimus, tad lyginant kaimo turizmo paslaugų kainas
galima daryti išvada, jog bendroje rinkoje jos didėjo, todėl, galima teigti, kad auga kaimo turizmo
paslaugų paklausa.
Atlikto tyrimo duomenimis vidutinė sodybos nuomos kaina yra 2079 litai, tuo tarpu, vidutinė
apgyvendinimo kaina vienam asmeniui yra 48,75 litai. Kitų paslaugų kainos pateikiamos 3 priedo,
20 lentelėje. Analizuojant skirtingo komfortiškumo sodybų nuomos kainas pastebėta, kainos
didėjimo tendencija, tačiau gana neproporcinga (žr. 18 pav.).
18 pav. Kaimo turizmo sodybų nuomos kainos pagal komfortiškumo kategorijas
Labai nežymus kainų skirtumas (4,5 proc.) yra tarp 1-o ir 2-jų „gandrų“ sodybų, bei tarp 3-jų
ir 4-ių „gandrų“ sodybų (20,9 proc.). Tuo tarpu, 5-ių gandrų sodybų vidutinė nuomos kaina skiriasi
labiausiai (54,8 proc. nuo 4-ių gandrų sodybos), nes į nuomos kainą įskaičiuojamas maitinimas,
kuris yra privalomas šios kategorijos sodyboms.
Bendra sodybos nuomos kaina dažniausiai neatitinka suminės apgyvendinimo paslaugos
kainos pagal vietų skaičių. Taip yra todėl, kad nuomojant visą sodybą yra įtraukiamas ir tam tikrų
papildomų paslaugų, tokių, kaip pirties, kubilo, tam tikro inventoriaus nuomos teikimas. Šis kainų
skirtumas labiausiai atsiskleidžia 1-o ir 5-ių „gandrų“ sodybose (žr. 19 pav.). 
44
19 pav. Kaimo turizmo apgyvendinimo paslaugos kainos vienam žmogui
skirtingo komfortiškumo sodybose
Analizuojant kaimo turizmo apgyvendinimo paslaugų kainas pagal sodybos vietų skaičių
vartotojui palankiausios yra 20-28 vietų sodybos, kuriose vidutinė apgyvendinimo kaina vienam
asmeniui yra 39,44 Lt, tuo tarpu, sodybų savininkams palankiausios pagal kainą (52,00 Lt) yra 30-
48 vietų sodybos. (žr. 4 priedo 22 lentelė). Iš 20 paveiksle pateikto grafiko palankiausios sodyboms
kainos tendencija labiausiai atsispindi 3-jų „gandrų“ ir neturinčių kategorijos 41-60 vietų sodybose.
Taipogi galima atskirai palyginti ir vietų bei kainų lygį skirtingų kategorijų sodybose:
1-o „gandro“ sodybos patenka į 21-40 vietų intervalą taikant 20-30 litų kainas;
2-jų „gandrų“ sodybos pasiskirę iki 60 vietų, kurių kainų intervalas yra 41-60 litų;
3-jų „gandrų“ sodybose patenka iki 80 vietų ir nuo daugiau nei 121 vietos intervalus, taikant
didesnes nei 40 litų kainas;
4-ių „gandrų“ sodybos dažniausiai yra 21-60 vietų, dažniausiai taikant nuo 31 iki daugiau nei
71 lito apgyvendinimo kainas;
5-ių „gandrų“ sodybos patenka į 21-40 vietų ir 61-80 vietų intervalus, atitinkamai taikant 21-
40 litų ir 61-80 litų kainas.
Neturinčios kategorijos sodybos pasiskirstę visose vietų intervaluose su 41-50 litų arba
daugiau nei 71 lito kainomis.
45
Apibendrinant, galima teigti, jog yra tam tikras pasiskirstymas ir priklausomybė nuo vietų
skaičiaus ir apgyvendinimo kainos skirtingo komfortiškumo sodybose. Tačiau 4-ių ir 5-ių gandrų
sodybose pastebimi ir tam tikri komfortiškumo ir kainų lygio neatitikimai.
20 pav. Kaimo turizmo apgyvendinimo paslaugos kainos pagal sodybų vietų skaičių
ir komfortiškumo kategoriją
Kaimo turizmo paslaugų teikėjai dažniausiai taiko šias nuolaidas:
• Pastoviems klientams - 82,4 proc. apklaustųjų;
• Apsistojantiems ilgiau (vidutiniškai 5 paras) - 76,5 proc. apklaustųjų;
• Didesnei žmonių grupei (vidutiniškai 30 žmonių) - 57,6 proc. apklaustųjų;
• Vaikams, vidutiniškai iki 9 metų - 50,6 proc. apklaustųjų. (žr. 3 priede 23 lentelę)
Kainų nuolaidos tai viena iš pardavimų skatinimo priemonių, kurios turėtų būti parenkamos
atsižvelgiant į klientų pirkimo motyvus. Lietuvoje kaimo turizmo paslaugos nėra pasikartojančio
vartojimo, dažniausiai poilsiautojai ieško naujų potyrių ir naujos aplinkos. Būtent todėl, sodybų
savininkai labiausiai vertina pastovius klientus, stengdamiesi papildomai skatinti jų pritraukimą.
Kita vertus, buvę klientai ir jų atsiliepimai yra viena iš svarbiausių rėmimo priemonių,
motyvuojančių naujus pirkėjus.
46
Poilsiautojų pritraukimui ir jų sudominimui turi būti dedamos didelės pastangos teisingai ir
efektyviai pateikiant informaciją. Rinkodaroje šią funkciją atlieka reklama bei kitos rėmimo
priemonės.
Jeigu pagal 2004 metų apklausą 90 proc. respondentų reklamos išlaidom skirdavo iki 5 proc.
pajamų, tai 2011 metais buvo ir tokių kurie skiria daugiau nei 20 proc. pajamų (žr. 21 pav.)
Didėjanti reklamai skiriamų lėšų tendencija rodo jos svarbą ir būtinybę siekiant konkurencinio
pranašumo rinkoje.
21 pav. Pajamų dalis skiriama reklamai
Atliktas tyrimas rodo, kad proporcingai didėjant pajamom, neproporcingai skiriamos lėšos
reklamai. Didžiausia disproporcija pastebima nuo 30-45 tūkst. litų pajamų gaunančiose sodybose
(žr. 22 pav.). Tokios sodybos turėtų labiau atsižvelgti į reklamai skiriamą biudžetą.
22 pav. Vidutinės reklamos išlaidos pagal pajamas
47
Kaimo turizmo rinkos užpildymas verčia vis labiau įsitraukti į visuotinė konkurencija,
poilsio paslaugų rinkoje, kur dirba samdomi rinkodaros specialistai bei kitų sričių profesionalai.
Tokioje konkurencinėje aplinkoje svarbi teisingai suplanuota rėmimo strategija ir pastovus jos
priemonių taikymas.
Bendrai apžvelgiant nesikeičia požiūris į rėmimo priemonių parinkimą ir taikymą. Kaimo
turizmo sodybų šeimininkai, kaip ir prieš 7 metus, taip ir dabar naudojasi tais pačiais informacijos
skleidimo šaltiniais. Dažniausiai tai individualios reklamos bei asmeninio pardavimo priemonės.
Tarp jų populiariausia internetinė sodybos svetainė, ją turi 85,4 proc. apklaustų sodybų (žr. 23 pav.).
Vizitines korteles naudoja 79, 8 proc., asmeninį pardavimą taiko 64 proc. apklaustųjų.
23 pav. Rėmimo priemonių ir paskirstymo kanalų struktūra
Individuali reklama
Pardavimų skatinimas
Populiarinimas
Asmeninis pardavimas
Paskirstymo kanalai
48
Tik šiek tiek daugiau nei pusė respondentų teigė naudojasi paskirstymo kanalais.
Populiariausių jų yra regioniniai turizmo informacijos centrai bei Lietuvos kaimo turizmo asociacija.
Sodybų šeimininkai kuriant rėmimo strategiją turėtų atsižvelgti į vartotojų segmentus, bei
pagal tai parinkti reklamos šaltinius. Kaimo turizmo sodybų klientai dažniausiai yra grupiniai, tad
paslaugų pirkimo motyvai, vartojimo ir pasitenkinimo procesai yra priklausomi nuo grupės
nuomonės.
Grupe galima vadinti mažiausiai kelis individus, kuriems būdingos bendros normos, vertybės
ar įsitikinimai, bei turinčius suprantamai arba tiksliai nustatytus tarpusavio ryšius, sąlygojančius jų
tarpusavio priklausomą elgseną. (Urbanskienė, 2000)
Todėl paslaugų teikėjams segmentuojant ir vertinant klientus svarbu pažinti šioms grupėms
būdingus bruožus, jų tarpusavio ryšius ir įtakas. Tik pažinus bei susegmentavus klientus, galima
apsispręsti dėl rėmimo strategijos ir jos priemonių parinkimo.
Kaimo turizmo paslaugų teikėjai turėtų įvertinti savo išteklius, pajėgumus, atitinkamai
pasirinkti tam tikrus vartotojų segmentus, pagal tai specializuotis ir atsižvelgiant į tai taikyti
integruotą rėmimo strategiją.
Konkurencinio pranašumo siekiama gerinant sodybų infrastruktūrą bei aptarnavimo kokybę.
Vertinant konkurencinio pranašumo įgijimo veiksnius didžiausia reikšmė buvo skiriama fizinės
aplinkos ir įrangos gerinimui – 29,7 proc., aptarnavimo kokybės gerinimui – 25,8 proc., paslaugų
asortimento plėtrai – 17,2 proc. (žr. 24 pav.). Ankstesnio tyrimo duomenimis pirmenybė buvo
teikiama aptarnavimo kokybės gerinimui.
24 pav. Konkurencini pranašumo siekimo priemonės
49
Vertinant įvaizdžio formavimo priemones pasak respondentų didžiausias dėmesys skiriamas
kokybiškam ir maloniam aptarnavimui (24,5 proc.), sodybos ir kambarių įrengimo kokybei (16,6
proc.) bei patogiam privažiavimui (15 proc.) (žr. 25 pav.). Tuo tarpu, ankstesnio tyrimo įvertinimai
žymiai skiriasi. Formuojant sodybos įvaizdį labiausiai buvo akcentuojamas malonus aptarnavimas ir
gamtiniai ištekliai bei specifinės paslaugos.

</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
